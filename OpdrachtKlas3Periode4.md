# Klas 3 Periode 4

## Inleiding
Afgelopen periode hebben we met WordPress een aantal themes gemaakt. We hebben toen vooral gekeken naar de technische mogelijkheden.

Deze periode gaan we kijken naar de functionele kant van WordPress. Wat wil een klant en hoe en in hoeverre kun je die wensen met WordPress realiseren.

## Opdracht: een klant
Je werkt aan een website voor en fictieve klant. Deze klant, de opdrachtgever, wil een website hebben voor zijn of haar bedrijf of organisatie.

Als opdrachtnemer moet je aan de opdrachtgever de juiste vragen stellen om er achter te komen wat de opdrachtgever nodig heeft.

Dit schrijf je op en noem je je functionele ontwerp. Hierin staat beschreven wat het doel is van de website, dus in welke functionele behoefte de website moet voorzien.

In een functioneel ontwerp vertel je **niet** hoe je iets wilt gaan doen, maar **wat** je gaat maken.

### Fout voorbeeld
- De site wordt gemaakt met WordPress, de gebruiker kan via een inlogscherm zich aanmelden en nieuwe pagina's aanmaken.
- Door CSS3 transitions te gebruiken zijn alle overgangen vloeiend.
- Middels een Google maps iframe kan de bezoeker zien waar het bedrjf zich heeft gevestigd.

### Goed voorbeeld
- De site richt zich op jongeren die informatie moeten kunnen vinden over vakanties in Spanje.
- De bezoeker van de website kan op een eenvoudige manier contact opnemen met het bedrijf.
- Op een afgeschermd gedeelte kan de opdrachtgever zelf de inhoud van de website aanpassen.

## Op te leveren producten
De producten die je op moet leveren zijn:
* Functioneel ontwerp
* Wireframes/schetsen, mag analoog of digitaal
* Mockup
* Statische website
* WordPress theme
* Werkende WordPress site met inhoud
* Evaluatie

## Beoordeling
* Functioneel ontwerp: 15pt
* Wireframe, schetsen: 10pt
* Mockup: 10pt
* Statische HTML: 10pt
* WordPress theme: 30pt
* Werkende site: 15pt
* Evaluatie: 10pt

## Deadline
13 juni moeten alle producten persoonlijk ingeleverd worden op school. Je krijgt dan direct je beoordeling.
